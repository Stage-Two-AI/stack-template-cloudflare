# <projectnaam>

<!-- Vervang <projectnaam> en de regel hieronder bij het opzetten van een project.
     Alles boven de markering hoort bij dít project en wordt bij /stack:bijwerken
     nooit overschreven. -->

<!-- Wat deze app doet, in één zin, vanuit de gebruiker geschreven. -->

<!-- Heeft deze app een database? Dan staat de testdatabase (het Supabase-project
     waar de preview naar wijst en waar je lokaal tegenaan mag kijken) in
     stack.config.json onder `testdatabase`. Noem hier eventueel de naam van dat
     project en van het productieproject, zodat niemand ze verwart. -->

<!-- stack:begin -->
<!-- Alles hieronder komt uit stack-template en wordt bijgewerkt met
     /stack:bijwerken, als pull request. Wijzig het niet hier; meld het bij Stage Two. -->

Dit bestand geldt voor **elke** agent die in deze repo werkt: Claude Code, Codex, Cursor,
Copilot of een mens zonder agent. Er is geen tweede set afspraken ergens anders.

## Klaar is

Een taak is klaar als: er een pull request open staat, **álle** checks groen zijn, en
de Vercel-preview-link in de PR-beschrijving staat. Niet eerder. Staat er een check
rood, meld dan wat er nog mist in plaats van "het is af".

## Stack

Vite + React + TypeScript (strict) · Tailwind + shadcn/ui · React Router · Zod · pnpm.
Hosting: Vercel. Fouten: Sentry. Achtergrond en het waarom: `docs/WERKWIJZE.md`.

**De database is een keuze, geen gegeven.** In `stack.config.json` staat `database`, en
die heeft drie standen:

| Stand | Wat dat betekent |
|---|---|
| `false` | geen database. De app draait alleen op Vercel; de `pnpm db:*`-commando's zijn niet van toepassing |
| `"gedeeld"` | de app gebruikt de database van een **andere** app, via haar contract (het schema `api`). Geen migraties, geen deploy naar Supabase, geen eigen RLS-tests |
| `true` | de app bezit haar eigen database. De hele laag doet mee |

De regel erachter: **precies één repo mag naar een database schrijven.** Twee repo's die
allebei migraties pushen naar hetzelfde Supabase-project lopen vast, want de toegepaste
migraties worden in de database zelf bijgehouden. Staat deze app op `"gedeeld"`, dan hoort
een schemawijziging thuis in de repo van de eigenaar, en blokkeert `guard:migrations` elke
migratie die hier terechtkomt.

Zet de stand niet op eigen houtje om; `docs/WERKWIJZE.md` beschrijft wanneer welke stand
geldt en wat er dan moet gebeuren.

**Een app met database heeft een testdatabase** (`testdatabase` in `stack.config.json`):
een tweede Supabase-project waar de Vercel-preview en lokaal kijken naar wijzen, en waar
migraties bij een merge als eerste op draaien. Productie raak je vanaf een preview of je
eigen computer dus nooit. Zet nooit de sleutels van productie in `.env.local`.

## Commando's

| Commando | Wat het doet |
|---|---|
| `pnpm check` | typecontrole, lint, unittests en guards in één keer |
| `pnpm build` | productiebuild |
| `pnpm test` | unittests |
| `pnpm db:start` | lokale Supabase starten (eerste keer duurt even) |
| `pnpm env:local` | `.env.local` en `.env.test` schrijven op basis van die database |
| `pnpm env:test` | `.env.local` laten wijzen naar de testdatabase van de app (geen Docker nodig) |
| `pnpm db:reset` | lokale database opnieuw opbouwen uit alle migraties |
| `pnpm db:types` | databasetypes genereren na een migratie |
| `pnpm test:rls` | beveiligingstests (database moet draaien) |
| `pnpm test:e2e` | end-to-end test in een echte browser |

## Waar wat staat

```
src/components/ui/     losse bouwblokken (shadcn/ui, staan in deze repo, mag je aanpassen)
src/features/          schermen en functionaliteit, per onderwerp
src/lib/               database, omgeving, validatie, hulpjes
supabase/migrations/   elke databasewijziging, in volgorde
supabase/functions/    Edge Functions (Deno) voor alles met een geheime sleutel
tests/rls/             beveiligingstests
e2e/                   end-to-end tests
scripts/               de guards uit de kwaliteitspoort
docs/routes/           de vaste routes, stap voor stap (zie Werkwijzen)
docs/solutions/        gedocumenteerde oplossingen van eerdere problemen (bugs, werkwijzen, patronen), per categorie, met YAML-frontmatter (module, tags, problem_type)
```

## Regels

- **Previews gaan via de Vercel-preview van de PR.** Zet geen dev-server op localhost
  op om werk te laten zien. `pnpm dev` weigert om die reden; het is geen storing.
  Voor jezelf kijken tijdens het bouwen mag wél, expliciet met `STACK_ALLOW_DEV=1`
  ervoor en nooit tegen productie: volg `docs/routes/lokaal-kijken.md`.
- **Geen `any`, geen `@ts-ignore`, geen `as unknown as`, geen non-null `!`.** Los de
  echte typefout op. Een groene build met verstopte fouten is erger dan een rode.
- **Databasetypes komen uit `pnpm db:types`**, nooit met de hand verzonnen. Klaagt
  TypeScript over een kolom, dan is het antwoord de typegeneratie, niet een `any`.
- **Invoer van buiten** (formulieren, webhooks, API's) valideer je met Zod.
- **Secrets nooit in de app-bundel.** Alleen de Supabase anon key mag in een
  `VITE_`-variabele; die is expres publiek en wordt door RLS beschermd. Alles met een
  geheime sleutel gaat naar een Supabase Edge Function.
- **`supabase/functions/` draait op Deno**, de rest op Node en in de browser. Imports
  zijn niet uitwisselbaar tussen die twee, en die map valt buiten `tsconfig.json`.
- **Databasewijzigingen altijd als migratie** in `supabase/migrations/`, nooit
  handmatig in de Supabase-console. Draai daarna `pnpm db:types` en commit het resultaat.
- **Gebruikt deze app een gedeelde database** (`"database": "gedeeld"`), schrijf dan hier
  géén migratie. Het schema is van een andere repo. Je praat uitsluitend met het schema
  `api`: views om te lezen, functies om te schrijven. Mis je daar iets, dan is dat een
  wijziging aan het contract en dus een aanvraag bij de eigenaar, geen bestand hier.
- **Elke nieuwe tabel krijgt RLS aan, een `grant` én policies**, plus een test in
  `tests/rls/` die controleert dat gebruiker A niet bij de gegevens van B komt.
- **Heeft de app geen database, verzin er dan geen.** Blijvende gegevens gaan naar Vercel
  Blob, terugkerende taken naar Vercel Cron. Merk je dat je daar een database in aan het
  namaken bent, dan is dat het signaal om `database` om te zetten, niet om door te
  modderen.
- **Wie code wijzigt, wijzigt ook een test.** Bugfix? Eerst een test die de bug
  reproduceert, dan de reparatie.
- **Eén PR = één onderwerp.** Beschrijf wat je gewijzigd hebt en waarom.
- **Pushen naar `main` kan niet en hoeft niet:** deployen gebeurt door te mergen.
- **Niet met de hand deployen** (`vercel deploy`, `supabase db push`, `supabase link`).
  Deployen doet GitHub Actions bij een merge; een handmatige ingreep laat de repo uit de
  pas lopen met de werkelijkheid.
- **Migraties zijn aanvullend.** Voeg een kolom toe in de ene PR en gebruik hem in de
  volgende; gooi een kolom pas weg als niets hem meer aanroept.
- After a solved, verified problem, offer once to invoke the `ce-compound` skill at the completion checkpoint only when the work produced durable project reasoning that is not readily recoverable from the final code, tests, types, comments, or existing documentation, and losing it would plausibly cause recurrence, material risk, or substantial rediscovery. Apply this counterfactual: if the learning document disappeared, would a future engineer reading the final implementation still be likely to repeat the mistake or redo substantial investigation? If not, do not offer. Completion, effort, and diff size alone are not enough. Offer at the checkpoint so a qualifying learning can ship in the PR that produced it, and only where the repository treats captured learnings as tracked, committed knowledge.
- Write every report, summary, or handoff to the user through the `ce-noslop` skill. This applies when you are the top-level agent writing to the user, not when you are a subagent reporting to its caller. Do not apply it to code, config, verbatim quotes, or text the user asked to post as written.

## Werkwijzen

Voor de vaste routes staat een stappenplan in `docs/routes/`. Lees het bestand **vóórdat**
je begint en loop de stappen in volgorde af, in plaats van te improviseren:

- `docs/routes/verder-werken.md`: iets toevoegen, wijzigen of repareren aan deze app.
  Dit is de route voor vrijwel elk verzoek, ook een kleinigheid.
- `docs/routes/databasewijziging.md`: een tabel, kolom of policy erbij of anders
- `docs/routes/nieuwe-app-aanvragen.md`: een compleet nieuwe applicatie beginnen (een
  eigen repo, via `/stack:nieuwe-app`; niet vanuit deze map)
- `docs/routes/lokaal-kijken.md`: de app op je eigen computer zien terwijl je bouwt,
  inclusief wat daarvoor geïnstalleerd moet zijn en welke database je gebruikt

In Claude Code zijn dezelfde routes ook als skill beschikbaar via de Stage Two-plugin
(`/stack:verder-werken` en zo verder); die skills verwijzen naar deze bestanden, er is
maar één tekst. Diezelfde plugin heeft `/stack:bijwerken`: daarmee haalt de gebruiker
een nieuwere versie van de gedeelde template op, als pull request van hemzelf.

## Wat je niet aanpast

`.github/workflows/`, `.claude/`, `scripts/`, `docs/WERKWIJZE.md`, `docs/routes/` en dit
bestand onder de markering komen uit de gedeelde template en worden bijgewerkt met
`/stack:bijwerken`, als pull request. De check `guard:template` laat een PR die eraan
komt rood staan; in Claude Code houdt de hook van de Stage Two-plugin de wijziging al
bij de toetsaanslag tegen. Klopt er iets niet, meld het dan bij Stage Two: dan krijgt
elk project de verbetering, in plaats van dit project alleen.

<!-- stack:end -->
